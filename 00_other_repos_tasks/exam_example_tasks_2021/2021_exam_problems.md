# Задачи от изпит - 2021/2022

1. **Задача**. Да се напише функция на C++, със сигнатура `long newNum (long num)`, която за дадено число `num`, връща число, което е образувано само от четните цифри на `num`.

    **Пример**:<br>
	`123456789` → `2468`<br>
	`5783932` → `82`

	---

<br>

2. **Задача**. Да се напише функция на C++, със сигнатура `int * convertNum (long num, int k, int m)`, която за дадено число `num` връща масив, който съдържа цифрите на `num`, като са разменени цифрите на позиции `k` и `m`. Започваме да броим от едно, от ляво на дясно.

    **Пример**:<br>
	(`k = 3`, `m = 5`) `123456789` → `{ 1, 2, 5, 4, 3, 6, 7, 8, 9 }`<br>
	(`k = 4`, `m = 1`) `437263` → `{ 2, 3, 7, 4, 6, 3 }`

	---

<br>

3. **Задача**. Да се напише функция на C++, със сигнатура `int * newArr(int * arr, int len)`, която приема масив `arr1` с дължина `len` и връща нов масив, който съдържа само четните числа от първия, всяко едно увеличено със средната стойност на елементите от първия. Подаденият масив остава непроменен.

    **Пример**:<br>
	`{ 1, 2, 3, 4, 5, 6, 7, 8 }` → `{ 6, 8, 10, 12 }`<br>

    ---

<br>

4. **Задача**. Да се напише функция на C++, със сигнатура `int * mergeArr (int * arr1, int * arr2, int len)`, която за два подадени масива `arr1` и `arr2`, с дължина `len`, връща друг масив, в който на всяка позиция се съдържа индексът на първото по-голямо число срещнато в масива `arr2`, за всяко число от `arr1`. Ако няма по-голямо число, връща `-1` на съответната позиция.

    **Пример**:<br>
	`arr1 = { 1, 11, 3, 99, 5 }`, `arr2 = { 4, 2, 23, 0, 7 }` → `{ 0, 2, 0, -1, 2 }`<br>
	`arr1 = { 22, 5, 17, 8, 90, 7, 12 }`, `arr2 = { 6, 9, 18, 7, 1, 2, 3 }` → `{ -1, 0, 2, 1, -1, 1, 2 }`

	---

<br>

5. **Задача**. Да се напише функция на C++, със сигнатура `int ** splitArr(int * arr, int M)`, която приема като параметър целочислен масив `arr` с дължина `M` и връща двумерен масив с размерност `M x 2` (`M` реда и 2 колони), в който първият елемент от всеки ред `i` е равен на `i`-тия елемент от `arr1`, а вторият елемент - на цялата част на средната стойност на елементите в `arr`.

    **Пример**:<br>
	`{ 1, 7, 4, 11, 23, 15, 12, 21 }` → `{ {1, 11}, {7, 11}, {4, 11}, {11, 11}, {23, 11}, {15, 11}, {12, 11}, {21, 11} }`

    ---

<br>

6. **Задача**. Да се напише функция на C++, със сигнатура `int * revArr (int * arr, int len, int k)`, която за даден масив `arr` с дължина `len` връща нов масив, който съдържа: елементите на `arr` от `k`-тия елемент до края обърнати обратно и след това останалите елементи от `arr`.

    **Пример**:<br>
	(`k = 3`) `{ 1, 2, 3, 4, 5, 6, 7, 8 }` → `{ 8, 7, 6, 5, 4, 3, 1, 2 }`

    ---

<br>

7. **Задача**. Да се напише функция на C++, със сигнатура `char * getWord (char* str, int k)`, която за даден низ `str` връща `k`-та дума в него, като обръща регистъра на буквите в нея (т.е. главните букви на малки и обратно). Ако няма такава дума (`k` е по-голямо от броя на думи в низа) да връща `"Wrong number!"`.

    **Пояснение**: Дума се нарича всяка последователност от символи, която не включва един или повече интервала и/или табулации (`'\t'`) или е ограничена от началото и/или края на низа.

    **Пример**:<br>
    (`k=4`) `this is a teSt string` → `TEsT`
    (`k=1`) `a` → `A`
    (`k=5`) `s` → `Wrong number!`

	---

<br>

8. **Задача**. Да се напише функция на C++, със сигнатура `int maxWord (char * str)`, която намира най-голямата дума в подадения низ `str` и връща като резултат дължината ѝ умножена по броя на малките букви, които съдържа.

    **Пояснение**: Дума се нарича всяка последователност от символи, която не включва един или повече интервала и/или табулации (`'\t'`) или е ограничена от началото и/или края на низа.

    **Пример**:<br>
    `This is a string` (`string` → 6 символа * 6 малки) → `36`<br>
    `This is aNothEr string` (`aNothEr` → 7 символа * 5 малки) → `35`

    ---

<br>

9. **Задача**. Да се напише функция на C++, със сигнатура `char * changeWord (char * str, char k)`, която приема като параметри символен низ `str` и буква от латинската азбука `k` (A-Z, a-z). Функцията да заменя всички букви на думите, които започват с `k`, със звезда (`*`). Ако думата съдържа символа, представен чрез `k`, но той не се намира в началото ѝ, тя остава непроменена.

    **Пояснение**: Дума се нарича всяка последователност от символи, която не включва един или повече интервала и/или табулации (`'\t'`) или е ограничена от началото и/или края на низа.

    **Пример**:<br>
    (`k = 't'`) `This is a test string` → `This is a **** string`
